<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="by" lang="by">

<!-- Mirrored from gedroyc.by/talstou.html by HTTrack Website Copier/3.x [XR&CO'2014], Sun, 17 Dec 2017 09:52:49 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
<meta http-equiv="Content-Type" content="text/html; charset=utf-8" />
<title>Аляксей Талстоў</title>
<meta name="description" content="“Валацугі” Вільня: 34mag.net  / “Логвінаў”  Пра кнігу:  Аляксей Талстоў апошнія пяць гадоў значную частку свайго часу глытаў пыл дарог Паўднёва-Усходняй Азіі разам з такімі ж, як ён, прафесійнымі" />
<meta name="keywords" content="нешта, толькі, можна, гэтай, ведаю, ведаеш, цалкам, зусім, больш, думаў, сапраўды, адкуль, цяпер, жыцця, хацела, даўно, сабой, «Валацугі», вельмі, аўтара" />

<link rel="search" type="application/opensearchdescription+xml" href="engine/opensearch.php" title="Прэмія Гедройца 2016" />
<link rel="alternate" type="application/rss+xml" title="Прэмія Гедройца 2016" href="rss.xml" />
<script type="text/javascript" src="engine/classes/js/jquery.js"></script>
<script type="text/javascript" src="engine/classes/js/jqueryui.js"></script>
<script type="text/javascript" src="engine/classes/js/dle_js.js"></script>
<link rel="shortcut icon" href="templates/Default/images/favicon.ico" />
<meta property="og:image" content="http://gedroyc.by/img/poster2.jpg" />
<link media="screen" href="css/style.css" type="text/css" rel="stylesheet" />
<script type="text/javascript" src="templates/Default/js/libs.js"></script>

<link href='http://fonts.googleapis.com/css?family=Open+Sans+Condensed:300,700&amp;subset=latin,cyrillic-ext' rel='stylesheet' type='text/css'>
<link rel="stylesheet" type="text/css" href="js/flip/jquery.flipcountdown.css" />
<script type="text/javascript" src="js/flip/jquery.flipcountdown.js"></script>
		<link rel="stylesheet" type="text/css" href="js/js/component.css" />
		<script src="js/js/modernizr.custom.js"></script>
</head>
<body>
<script type="text/javascript">
<!--
var dle_root       = 'index.html';
var dle_admin      = '';
var dle_login_hash = '';
var dle_group      = 5;
var dle_skin       = 'Default';
var dle_wysiwyg    = '0';
var quick_wysiwyg  = '0';
var dle_act_lang   = ["", "", "", "", "", "", ""];
var menu_short     = '';
var menu_full      = '';
var menu_profile   = '';
var menu_send      = '';
var menu_uedit     = '';
var dle_info       = '';
var dle_confirm    = '';
var dle_prompt     = '';
var dle_req_field  = '';
var dle_del_agree  = '';
var dle_spam_agree = '';
var dle_complaint  = '';
var dle_big_text   = '';
var dle_orfo_title = '';
var dle_p_send     = '';
var dle_p_send_ok  = '';
var dle_save_ok    = '';
var dle_del_news   = '';
var allow_dle_delete_news   = false;
//-->
</script>
<div class="back">
<div class="sides">


<div align="center" style="padding-top:60px">
<a href="2015.html"><img src="img/logo.png" width="95" border="0"></a></div>


<div class="menu"><a href="index.html">Галоўная</a> <a href="spis.html">Намінанты</a> <a href="about.html">Аб прэмii</a></div>




<div align="center" style="padding-top:70px">

<div id='dle-content'><h2>Аляксей Талстоў</h2>
<div><div class="wrapper_s"><br /><h1>“Валацугі”</h1><br />Вільня: 34mag.net  / “Логвінаў”<br /><br /><h2>Пра кнігу:</h2><br /><!--QuoteBegin--><div class="quote"><!--QuoteEBegin--> Аляксей Талстоў апошнія пяць гадоў значную частку свайго часу глытаў пыл дарог Паўднёва-Усходняй Азіі разам з такімі ж, як ён, прафесійнымі даўншыфтарамі з усяго свету. Рэйвы, украінскія казакі-будысты, бежанцы з Самалі, індыйскія бармены, халодныя гатэлі ды бясконцыя размовы пад піўко да світання — фантастыка для дамаседа і звыклы побыт для валацугі. Новы раман Талстова — гэта медытатыўнае разважанне бэкпэкера, які калісьці сарваўся за прыгодамі ды так і не вярнуўся да «нармалёвага», звыклага для большасці жыцця.<br /><br />«Валацугі» — лэвэл-ап без падрыхтоўкі для інфантыльных летуценнікаў, песня пра своеасаблівы дарожны аскетызм, калі невядомае заўтра прымушае моцна цаніць тое, што маеш сёння. Зрэшты, гэта гімн вялікаму свету, дзе ўсе межы пралягаюць толькі ў галаве і да якога варта дакрануцца кожнаму, хто хоча пазнаёміцца з сабой. <!--QuoteEnd--></div><!--QuoteEEnd--><br /><h2>Пра аўтара:</h2><br />Аляксей Талстоў — мастак, музыка, пісьменнік. Нарадзіўся ў Мінску. Граў у першай беларускай рэгі-групе «Чык-чык», супрацоўнічаў з бэндам «Алёша, гіў мі э чэнс», удзельнічаў у розных мастацкіх выставах і праектах. Аўтар двух выдадзеных раманаў «Бег» і «Мінакі». <br /><br />Апошнія пяць год шмат часу праводзіць ў Індыі і Непале. Трэці раман Талстова, «Валацугі», прысвечаны менавіта гэтаму перыяду жыцця аўтара.<br /><br />Прачытаць кнігу “Валацугі” цалкам можна <a href="http://34mag.net/piarshak/post/valacugi/"  target="_blank">тут</a>.<br /><br /><!--dle_spoiler Паказаць фрагмент кнiгi --><div class="title_spoiler"><a href="javascript:ShowOrHide('spc081db8606959c436c8ecca5f470298d')"><img id="image-spc081db8606959c436c8ecca5f470298d" style="vertical-align: middle;border: none;" alt="" src="templates/Default/dleimages/spoiler-plus.gif" /></a>&nbsp;<a href="javascript:ShowOrHide('spc081db8606959c436c8ecca5f470298d')"><!--spoiler_title-->Паказаць фрагмент кнiгi<!--spoiler_title_end--></a></div><div id="spc081db8606959c436c8ecca5f470298d" class="text_spoiler" style="display:none;"><!--spoiler_text--><b> Сустрэча з Кэці ў Лумбіні </b><br /><br />Упершыню я сустрэў Кэці гады тры ці чатыры таму ў Лумбіні. Быў змрочны зімовы поўдзень. Неба забралася хмарамі, і цяжкі, марудны вецер зрэдчас варушыў галіны, абтрасаючы пыл са стомленага лісця. Яна сядзела на лаве пад дрэвам недалёка ад аўтобуснага прыпынку й чытала. Усё выдавала на тое, што заняцца ёй не было чым. Сапраўды, калі ты тут не па справах, то цалкам хапае некалькіх гадзінаў на ўвесь культурны экспірыенс, а пасля застанецца адно марнаваць час у чаканні аўтобуса. З аўтобусамі была засада. Кіроўцы, як і большасць сумленных грамадзянаў, страйкавалі. Зрэшты, пытаньне можа не ў сумленнасьці, але ў палітыцы — не істотна, мала хто з нас тут хоць што разумеў.<br /><br />— Сраныя мааісты! Ніхто ня чэшацца! Ты сячэш?! Ды ім там похер усё! Сядзяць, паляць, фішкі ганяюць!<br /><br />— А куды ты хочаш ехаць?<br /><br />— Катманду!<br /><br />— Дык і ў чым праблема?<br /><br />— Чорт! Дык яны ўжо трэці дзень, сукі, страйкуюць! Я тут ужо тры сраныя дні чакаю гэтага, лядзь, аўтобуса! Ім похуй! Разумееш?!<br /><br />— Ага. Ну так. А дзе парк? Дзе атракцыі?<br /><br />— Праз дарогу твой парк. Вунь тая брама...<br /><br />— Ок, — я было хацеў рушыць, але Кэці раптам спахапілася.<br /><br />— Гэй! Пачакай, ты што толькі прыехаў? А адкуль?!<br /><br />— З КТМ.<br /><br />— Чорт, халерына! Дык ездзяць яны ці ябланяць?! — яна наўмысна прамовіла гэта гучней, хацела, каб мужыкі, што таўкліся мэтрах у трыццаці ля шапіка, пачулі яе. Наўрад ці яны нешта зразумелі.<br /><br />— Ладна, пабачымся, — я ўсміхнуўся. Відаць, яе сапраўды задзяўбло тут вісець.<br /><br />— А куды падзенемся, — сказала яна, разгортваючы кніжку.<br /><br />Тут сапраўды не было куды падзецца. Адно што знікнуць у парку, дый гэта пад пытаннем. Пасля вялікага гораду знаходжанне тут як такое было нечым дзіўным. Нечаканая цішыня запаўняла сабой усё, вісела на дрэвах, назірала за табою з хмызоў, хавалася ў высокай, някошанай траве. Аблокі. Можна было падумаць, што неўзабаве пойдзе дождж. Хмарнасць, бязьлюднасць парку, адсутнасць рэзкіх гукаў, з якімі ўжо звыкся на шумных гарадскіх вуліцах — гэта нараджала такі саспэнс, нібыта нешта вось-вось мусіць здарыцца. Тое было толькі першым уражаннем, у падобных месцах мала што здараецца. Варта зазначыць, што агароджаная плотам прастора нагадвала парк толькі на плане, які вісеў на офісным будынку побач з павільёнам, астатняе больш выглядала нейкай будпляцоўкай на беразе ракі. Так-сяк упарадкавана глядзеўся хіба сам павільён — уласна кажучы, галоўнае месца, якое неабходна было наведаць. Экспанат там толькі адзін — камень, на якім калісьці нарадзіўся Буда. Трэба прайсці па пракладзеным па перыметры насціле, падысці да кавалка пароды, крануць яго рукою ці лбом — хто як хоча, — разгарнуцца і праставаць уздоўж супрацьлеглай сцяны да выйсця. Уся будыніна больш нагадвае вясковы клуб, чым рэлігійны комплекс, але якая розніца? Побач з павільёнам калона Ашокі, узведзеная царом на знак пашаны да настаўніка. Ня памятаю, што я тады думаў. Верагодна, было больш натхнення. Я пасядзеў пад адным з баньянаў. Вецер гайдаў лунгты, некалькі манахаў круцілі барабаны, іхныя сухія вусны злёгку трымцелі, выпускаючы на волю струмені мантраў. Было вельмі спакойна. І пазней, ідучы берагам сухога, недабудаванага каналу, абарочваючыся час ад часу на ступы й віхары, на нейкія будынкі, што роўным шэрагам цягнуліся мэтрах у двухстах ад набярэжнай, я, напэўна, думаў, ці ёсць нейкі сэнс у маім знаходжанні тут. Тое былі іншыя часы, не такія, як цяпер, гэта дакладна. Памятаю працоўных, што будавалі набярэжную, гурбы цэглы, вялікія дрэвы і недагледжаныя, пабітыя іржою ды мясцовымі падлеткамі ўказальнікі. Калі на дарозе трапляўся чалавек, гэта было сапраўдным здарэннем.<br /><br />Кэці мела рацыю, вялікіх забаваў вёска не абяцала. Пазней мы сядзелі на тэрасе кавярні й вячэралі. Заля была пустая. Некалькі індыйскіх турыстаў, пара замежнікаў сталага веку — яна вывучала гайдбук, а ён збольшага глядзеў тэлевізар, што вісеў пад столлю. Паказвалі навіны, але мы нічога ня чулі, з тэрасы было не разабраць ані слова.<br /><br />— Дык адкуль ты?<br /><br />— З Беларусі.<br /><br />— Адкуль?<br /><br />— Беларусь.<br /><br />— Чорт! Бэларус? Дзе гэта — Бэларус? Я ня ведаю.<br /><br />— Ніхто не ведае.<br /><br />— Ну ўсё ж.<br /><br />— Ва Усходняй Еўропе, на ўсход ад Польшы.<br /><br />— Ніколі не чула. Дый, зрэшты, фігова ў мяне з геаграфіяй, — Кэці запаліла цыгарэту й пасунула да сабе пластыкавую попельніцу. — Я з Тэхасу. Ведаеш, дзе Тэхас?<br /><br />— Ну так.<br /><br />— Канешне, ведаеш. У Штатаў увогуле дужа агрэсіўная знешняя палітыка. Увесь свет у курсе, дзе Тэхас. Нат няёмка неяк. — Яна зацягнулася, адпіла колькі глыткоў соды. — Не ведаю, як табе, але мне ўжо гэтыя гісторыі пра тое, адкуль мы ўсе, і пра “чым займаемся”, і пра “дзе былі”, ну ведаеш... Так задзяўбло гэта ўсё.<br /><br />— Задзяўбло. Але пра што яшчэ размаўляць незнаёмым людзям?<br /><br />— Ня ведаю. Мяне гэтыя турыкі не радуюць. Нейкі пад'ябос.<br /><br />— Так і ёсць. Завецца “знайдзі дзесяць адрозненняў”.<br /><br />— Ага.<br /><br />Мы памаўчалі. Не зусім карэктна было ўключаць сноба. Ці можна адкасіць ад гэтай схемы гутарак, што мусяць весці выпадковыя суразмоўцы? Нават усведамленне такой абмежаванасці не гарантавала нечага нестандартнага. Але мы стараліся.<br /><br />— Добра, я распавяду. Усё гэта не цікава, канешне. Калі мне было пятнаццаць, я з’ехала ў Далас. Дома — тупняк, не было чым заняцца. Напэўна, ад гэтага й з’ехала. Наглядзелася на бацькоў, ну і зразумела, што зусім не хачу так скончыць: седзячы на тэрасе з бутэлькай, позірк у нікуды. Гэта вельмі па-амерыканску, напэўна. Я паехала ў Далас, спадзявалася на праграму дзяржпадтрымкі, хацела вучыцца. Рабіла, дзе магла, жыла чорт ведае дзе… Нічога цікавага, адным словам. Спачатку былі добрыя магчымасьці, цяпер — не думаю. Наўрад ці што абломіцца. Напрацавала вось апошнімі месяцамі на квіток. Такія справы. Кажуць, гэта карысна: узяць адпачынак, зваліць куды-небудзь, згуляць героя, ведаеш? — Кэці расказвала так, нібыта крыху саромелася сваёй гісторыі. Не тое каб ёй было чаго хаваць. Напэўна, яна б хацела ўсё перайначыць, але баялася, што ўжо позна.<br /><br />З выгляду Кэці адрознівалася ад большасці бэкпэкераў, якіх тут можна сустрэць у неверагоднай колькасці. Ейныя даўно непадплятаныя белыя дрэды, што бязладна тырчэлі з-пад вязанага шэрага барэту, апалены сонцам твар, механічны гадзіннік на запясці, там, дзе зазвычай навязваюць разнастайныя фенькі, — усё пакідала ўражанне бяздомнасці. Калі б я сустрэў яе недзе ў іншым месцы, скажам, у якім усходнееўрапейскім горадзе, то мог бы лёгка прыняць за жабрачку. Пацёртая вопратка яўна сведчыла пра шматлікія ночы, праведзеныя ў аўтобусах і цягніках, і пра лёгкасць, з якой Кэці ставілася да жыцця. Ніякіх сайтрансавых выябонаў, шэрыя джынсы й паласаты швэдар віселі на ёй мяхамі.<br /><br />— Колькі ты тут?<br /><br />— Паўгода ў Індыі, — адказала Кэці. — А ты?<br /><br />— Нешта накшталт таго.<br /><br />Неўзабаве мы скончылі вячэру й пайшлі. Ранняя паўднёвая ноч, паўпустая вясковая вуліца. Рэдкія сілуэты ў водблесках ліхтароў. Мы стаялі, нешта пераціралі і ня ведалі, што рабіць далей. Два чужынцы ў ціхай вёсцы на нэпальска-індыйскім памежжы падчас усеагульнай забастоўкі. Міма прайшла кампанія маладзёнаў, яны нешта занепакоена абмяркоўвалі і не звярнулі на нас увагі. Адзін зь іх нёс на плячы чырвоны штандар. Я падумаў, што няма аніводнага шанцу трапіць цяпер у іхны кантэкст. Нібыта ты тут, побач, на гэтай жа вуліцы, але цалкам дэзарыентаваны ў тым, што робіцца навокал, настолькі далёкі ад мясцовай рэальнасці, што ўжо і не зразумела, ці сапраўды ты ёсць тут.<br /><br />Ніякіх планаў на вечар. У мяне заставаўся яшчэ шматок Роял Нэпалу, набытага ў вулічнага пушэра ў КТМ, мы зачыніліся ў нумары і яшчэ доўга абмяркоўвалі нейкія цьмяныя тэмы. З боку аўтастанцыі даляталі гімны, палымяныя прамовы, часам чуліся скандаванні, але нам, натуральна, было пляваць. Потым Кэці пайшла да сябе. Я скруціў яшчэ адзін джойнт і падумаў, што пры іншых раскладах можна было б у яе закахацца, але, зрэшты, я быў нецвярозы й сентыментальны. Самотная лямпачка гарэла на сцяне ля ўваходу, вентылятар рабіў выгляд, што разганяе маскітаў, звонку ўсё даўно сціхла, і падавалася, што свет сканчаецца за гэтымі дзвярыма. Я запаліў, дастаў нататнік і пісаў, пакуль мяне не зваліла.<br /><br />На раніцу ўзняцца было цяжка, але шум вуліцы ў рэшце рэшт перамог. Прыемна, калі цябе будзяць мяккія гукі вёскі, гэта зусім іншае, чым прачынацца ад гукаў вялікага гораду. Але й у тым таксама, безумоўна, нешта ёсць. Недзе а палове на дзясятую, пасля кавы з учорашняй газетай і тостам, я расплаціўся з гаспадаром, закінуў на спіну заплечнік і рушыў на аўтобус. Забастоўка скончылася, Кэці, натуральна, ужо даўно была недзе ў раёне прадгор'яў — у такіх сітуацыях можна й не развітвацца, ніякіх спадзеваў на новую сустрэчу. Я ўскочыў у локалбас да Байрахавы. Нічога не хацелася. Туман сыходзіў, сонца, што прабівалася праз яго, ператварала наваколле ў акварэльны малюнак. Людзі ехалі ў раён, людзі ехалі некуды яшчэ, на працу, да сваякоў, дзеці — на вучобу. Свет рухаўся, нягледзячы на ўвесь сюр, што ніяк не йшоў з галавы. Я нават не згадаў пра Буду, пра манахаў, пра паркавых службоўцаў, на апошнія непальскія ўзяў талерку пуры баджы з вазка, сеў на лаву й думаў аб тым, як буду дабірацца да Гаракпуру і што рабіць, калі мяне раптам абшманаюць індыйскія памежнікі. Апошняе было малаверагодным. У гэтай глухмені ўсім пляваць на цябе. І гэта папросту выдатна. <!--spoiler_text_end--></div><!--/dle_spoiler--></div></div>
<style type="text/css">h1{text-align:center; font-size:50px}</style></div>





<div style="background:#1b212f; padding-bottom:15px; text-align:center">

<svg id="bigTriangleShadow" xmlns="http://www.w3.org/2000/svg" version="1.1" width="100%" height="100" viewBox="0 0 100 100" preserveAspectRatio="none">
				<path id="trianglePath1" d="M0 0 L50 100 L100 0 Z"></path>
				<path id="trianglePath2" d="M50 100 L100 40 L100 0 Z"></path>
			</svg>
            Вынікі апошніх гадоў:<br>
         <strong> <a href="index.html" style="padding-right:20px;">2016</a> <a href="2015.html" style="padding-right:20px;">2015</a> <a href="http://2014.gedroyc.by/" style="padding-right:20px;">2014</a>   <a href="http://2013.gedroyc.by/" >2013</a> </strong><div style="clear:both; margin-top:30px;"></div>

Арганізатары:<br>
<img src="img/partners1.png" alt="" width="500" usemap="#Map"/>
<map name="Map">
  <area shape="rect" coords="-8,-7,80,105" href="http://pen-centre.by/">
  <area shape="rect" coords="109,-1,237,55" href="http://lit-bel.org/">
  <area shape="rect" coords="265,4,378,100" href="http://minsk.msz.gov.pl/be/">
  <area shape="rect" coords="403,4,521,76" href="http://www.instpol.by/">
</map>
<br><br>
            </div>

</div>
<script type="text/javascript" src="source/jquery.fancybox8cbb.js?v=2.1.5"></script>
<link rel="stylesheet" type="text/css" href="source/jquery.fancybox8cbb.css?v=2.1.5" media="screen" />

<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','../www.google-analytics.com/analytics.js','ga');

  ga('create', 'UA-37573490-1', 'gedroyc.by');
  ga('send', 'pageview');

</script>
<script src="js/js/toucheffects.js"></script>
</body>

<!-- Mirrored from gedroyc.by/talstou.html by HTTrack Website Copier/3.x [XR&CO'2014], Sun, 17 Dec 2017 09:52:49 GMT -->
</html>
<!-- DataLife Engine Copyright SoftNews Media Group (http://dle-news.ru) -->
